<!DOCTYPE html>
<html  lang="et">
<head>
    <meta charset="UTF-8">
    <title>Trampoliinvõimlemise varustus</title>
    <link rel="stylesheet" type="text/css" href="./varustus_style.css">
</head>
<body>

    <h1 class="pealkiri">Trampoliinvõimlemise varustus</h1>
    <div class="container">
        <div class="column"></div>
            <h2 class="alapealkiri">Trampoliin</h2>
            <p class="tekst">Trampoliin koosneb metallraamist, nailonpaeltest kootud võrgust ja vedrudest. Vedrudel on peal kattematid, mis vähendavad võimalust sportlasel vedrude vahele kukkuda. Batuudi otstes on spetsiaalsed turvaraamid, mille peal omakorda suured, umbes 20 cm paksused matid. Need hoiavad ära hüppaja mahakukkumise ning peatavad hoogu, kui sportlane peaks nende peale maanduma. Alates 2006. aastast on võistlustel kohustuslik tagada turvamattide olemasolu ka batuudi ümbruses 2 meetri laiuselt. Uute reeglite kohaselt on võistlustel kohustuslik ka turvameeste (spotter) kohalolu. Igas batuudi nurgas on üks turvamees, kelle ülesandeks on sportlane vajadusel kinni püüda või vähemalt üritada tema hoogu peatada ja maandumist pehmendada. (Trampolining, 2023)
            </p>
            <p class="tekst">Esimesed batuudid nii turvalised ei olnud. Trampoliinidel puudusid turvaraamid, vedrukatted ning matid nii batuudi otstel kui põrandal. Ainsateks ohutusmeetmeteks olid turvamehed, kes pidid hüppaja vajadusel kinni püüdma. Lisaks oli ka võrk, millel hüpati, laiemate paeltega ning tõenäoliselt andis kordades halvema põrke võrreldes tänapäevaste võrkudega.
            </p>

            <h2 class="alapealkiri">DMT</h2>

            <p class="tekst">Esimene algne DMT loodi 1970 aastal, mil Robert F. Boillinger ja George Nissen ühendasid kaks trampetti väikese laua ja matiga. Hiljem Boillinger ühendas kaks trampetti ja sai ühe pika 430 cm pikkuse topelt-trampeti. Samuti töötas ta välja võistlusreeglid ning terminid mount ja spotter ning lõi ka oma raskuste süsteemi, mis sarnanes sukeldumises kasutatava süsteemiga. Tänapäevane DMT on laiem, kui Robert F. Boillingeri algne leiutis. Samuti on võrk kootud peenematest paeltest ning annab jõulisema põrke. (Double mini trampoline, 2022)
            </p>

            <h2 class="alapealkiri">Akrorada</h2>

            <p class="tekst">Akrorada on 25 meetrit pikk ja 2 meetrit lai ning kõrgusega umbes 30 cm. Rada on vedrutatud ja polsterdatud. Rajal on märgitud kolm joont. Keskmine joon tähistab raja keskpunkti ning kaks äärmist tähistavad raja piiri, mis on üksteisest 150 cm kaugusel. Kuigi osa rajast ulatub nendest piiridest välja, loetakse katse katkestatuks, kui sportlane puudutab joontest väljaspool asuvat ala. (Tumbling (sport), 2023) <br>
            </p>
            <p class="tekst">Akrorajale eelneb hoojooksurada, mille pikkuseks on umbes 10 meetrit ning see on tavaliselt akrorajaga samal kõrgusel. Akroraja lõpus on matt, mida nimetatakse maandumisalaks. See on 6 meetrit pikk ning 3 meetrit lai ning samuti samal kõrgusel rajaga. Maandumisala taga peab ohutuse tagamiseks olema lisamatt, soovitatavalt mõõtmetega 3x2 meetrit. (Tumbling (sport), 2023)
            </p>

</body>
</html>
